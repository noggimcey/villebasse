Villebasse
==========


Villebasse on tietokoneversio Klaus-Jürgen Wreden suunnittelemasta ja
Hans im Glückin julkaisemasta Carcassonne-lautapelistä.

Pelissä rakennetaan pelilautaa asettamalla satunnaisessa järjestyksestä
pakasta vedettäviä laattoja vierekkäin neliöruudukkoon. Laatat voivat
sisältää yhtä tai useampaa kolmesta eri maastotyypistä, joita ovat pelto,
tie ja kaupunki.

Asettavan laatan sivuista vähintään yhden on koskettava jo asetettuun
laattaan. Laatta on myös asetteva niin, että viereisten laattojen maastot
jatkuvat: tiet yhdistyvät teihin, pellot peltoihin ja kaupungit
kaupunkeihin.

Laatan asettamisen yhteydessä pelaaja voi asettaa samaiselle laatalle myös
pelinappulan ("seuraajan"), joita pelaajalla on rajallinen määrä.
Tarkoituksena on vallata yhtenäisiä, yhdestä maastotyypistä koostuvia,
alueita. Kuitenkaan jo vallatulle alueelle ei voi asettaa seuraajaa, mutta
erillisiä alueita on mahdollista yhdistää uusia laattoja asettamalla.

Jokaiseen maastotyyppiin liittyy omat erikoisuuteensa. Tien tai kaupungin
valmistuessa seuraajat palautetaan omistajilleen ja pelaaja, jolla on
eniten seuraajia alueella kerää pistesaaliin itselleen. Kaupunki
valmistuu, kun sen reunat saadaan suljettua eikä sisäpuolelta puutu
paloja. Tie valmistuu, kun se johtaa yhtenäisenä kaupungista tai
risteyksestä toiseen.

Pellot eivät valmistu, mutta pelin loputtua pelaaja, jolla on eniten
seuraajia pellolla saa pisteitä jokaisesta pellolla olevasta valmiista
kaupungista.

Peli loppuu, kun kaikki laatat on asetettu pelilaudalle.


Kierroksen kulku:

  1. nostetaan uusi laatta
  2. asetetaan laatta
     * yhden reunan koskettava jo asetettua laattaa
     * asettavan laatan täytyy jatkaa viereisten laattojen maastonpiirteitä
  3. asetetaan seuraaja
     * ei jo vallatulle alueelle
  4. pisteytetään valmistuvat rakennukset ja vapautetaan niitä rakentaneet
     seuraajat
